## Σύντομη βιογραφία του August Dvorak

Ο August Dvorak γεννήθηκε στις 5 Μαΐου 1894 στο Glencoe της Μινεσότα. Υπηρέτησε στο Πολεμικό Ναυτικό των ΗΠΑ ως κυβερνήτης υποβρυχίου στον Β 'Παγκόσμιο Πόλεμο, και εικάζεται ότι είναι μακρινός ξάδερφος του Τσέχου συνθέτη Antonín Dvořák. Δεν έχουν δημοσιευτεί πολλά για την πρώιμη ζωή του, αλλά ο Dvorak κατέληξε να εργάζεται ως εκπαιδευτικός ψυχολόγος και ως καθηγητής του Πανεπιστημίου της Ουάσιγκτον στο Σιάτλ.

Το ενδιαφέρον του Dvorak για τα πληκτρολόγια και την πληκτρολόγηση προέκυψε καθώς επέβλεπε έναν φοιτητή του, τον Gertrude Ford, στη διδακτορική διατριβή του σχετικά με το θέμα των σφαλμάτων πληκτρολόγησης. Η πληκτρολόγηση με δακτυλογράφηση ήταν διαδομένη για μόλις μερικές δεκαετίες, αλλά η διάταξη QWERTY είχε ήδη επικρατήσει.

Καθώς ο Dvorak μελετούσε τη διατριβή του Ford, άρχισε να πιστεύει ότι η διάταξη QWERTY φταίει για τα περισσότερα σφάλματα πληκτρολόγησης και κάπως έτσι ασχολήθηκε με τη θεμελίωση μιας εναλλακτικής πρακτικής, προκειμένου να αντικαταστήσει την QWERTY, με μια καινούρια διάταξη που εξυπηρετούσε τον δακτυλογράφο και όχι τη γραφομηχανή. Ο κουνιάδος του και συνάδελφός του, καθηγητής William Dealey, τον συντρόφευσε σε αυτήν την αναζήτηση από την αρχή.

Ο Dvorak και ο Dealey κατέβαλλαν μεγάλη προσπάθεια για να αναλύσουν κάθε πτυχή της πληκτρολόγησης, μελετώντας τα πάντα, από τους συχνότερα χρησιμοποιούμενους συνδυασμούς γραμμάτων στα Αγγλικά μέχρι και τη φυσιολογία των ανθρώπινων χεριών. Το 1914, ο Dealey παρακολούθησε ένα σεμινάριο των Frank και Lillian Gilbreth, που χρησιμοποιούσαν τεχνικές ταινιών slow-motion για να μελετήσουν τις βιομηχανικές διαδικασίες και την κόπωση των εργαζομένων. Είπε στον Dvorak τι είχε δει, και υιοθέτησαν μια παρόμοια μέθοδο για να μελετήσουν τις λεπτές και περίπλοκες κινήσεις των δακτυλογράφων.

Το 1936, μετά από δύο δεκαετίες εργασίας, οι Dvorak και Dealey σχεδίασαν μια νέα διάταξη προκειμένου να ξεπεραστούν όλα τα ελατώματα της QWERTY. Ενώ η QWERTY κάνει έντονη χρήση του αριστερού χεριού και ωθεί τα δάχτυλα μακριά από την κανονική τους θέση πάνω από το 60% κατά τη διάρκεια του χρόνου δακτηλογράφησης, η διάταξη Dvorak ευνοεί την εναλλαγή των χεριών και διατηρεί τα δάχτυλα στις φυσιολογικές τους θέσεις όσο το δυνατόν περισσότερο. Σε αυτό το νέο layout, ο αριθμός των λέξεων που μπορούν να πληκτρολογηθούν χωρίς να αλλάξει κανέις τη σειρά(row) δακτηλογράφησης του πληκτρολογίου αυξήθηκε κατά μερικές χιλιάδες φορές. Ο Dvorak και ο Dealey μαζί με τους Gertrude Ford και Nellie Merrick δημοσίευσαν όλα τα ψυχολογικά και φυσιολογικά ευρήματά τους σχετικά με την πληκτρολόγηση στο έργο τους Typewriting Behavior(1936).
